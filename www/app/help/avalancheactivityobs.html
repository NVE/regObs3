<ion-view view-title="Hjelp">
    <ion-content padding="true">
        <p>Skjema for <strong>skredaktivitet</strong> bruker du når det går (ingen, ett eller mange) skred i et område og du vil formidle dette for å sette lys på skredproblemene i området du er.</p>
        <p>Skredaktivitet forholder seg til det som skjer innen døgnet. Er du usikker så la det framkomme av kommentarfelt. Men husk også at med svært stor usikkerhet (flere dager) mister observasjonen verdi da det er skredaktivitet opp mot bestemte varslede skredproblemer som er nyttig.</p>
        <p>Dersom det går flere typer skred i et område kan det registreres flere skredaktiviteter. For eksempel er tørre flakskred i nordhelninger og våte løssnøskred i solutsatte sørhelninger to separate skredaktiviteter.</p>
        <p>I skjema for skredaktivitet oppfordres du til å gjøre noen vurderinger som kan være utfordrende. For eksempel ønsker vi at du setter et høydeintervall skredene går i eller at du vurderer utbredelsen av skredaktiviteten sett i forhold til hele terrenget. Om du greier å vurdere dette blir observasjonene bedre for sammenligning med varslede skredproblemer.</p>
        <p>Hvis det ikke er gått skred over et døgn er det veldig nyttig om du formidler <em>ingen skredaktivitet observert</em>.</p>
    </ion-content>
</ion-view> 
